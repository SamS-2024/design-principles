
Design principer
=======================

Uppgiften handlar om att välja tre olika webbplatser inom kategorin personsidor och analysera deras design och innehåll. Syftet är att identifiera vilka designprinciper som använts och hur dessa påverkar användarupplevelsen och framställningen av personerna bakom webbplatserna. Analysen ska också lyfta fram unika lösningar och jämföra de olika sidorna för att förstå variationen i designstrategier.

#Urval
-----------------------


De tre valda webbplatserna, https://stephenking.com/, https://www.dannycortesnyc.com/ och https://www.katieosullivanart.com/about, valdes för att skapa variation inom kategorin personsidor. Urvalet baserades på en önskan att representera olika kreativa fält: en författare och två konstnärer. Webbplatserna valdes också för sina unika designlösningar och innehåll som framhäver deras respektive profiler. Trots flera intressanta alternativ begränsades urvalet till de tre för att få lite variation i jämförelsen.

#Metod
-----------------------

Analysen baserades på artikeln "Design Elements and Principles" från (https://www.canva.com/learn/design-elements-principles/). Artikeln gav en grundläggande förståelse för viktiga designprinciper såsom balans, färger, kontrast, hierarki och enhetlighet, vilka användes som referens för att identifiera och utvärdera designlösningarna på de valda webbplatserna. Den fungerade som stöd för metoden genom att ge en tydlig struktur för att systematiskt analysera webbdesignens olika komponenter.

#Resultat
-----------------------

<h2 class="website-one">1. StephenKing.com</h2>

##Webbplatsens syfte<br><br>

Syftet med webbplatsen är att fungera som en officiell plattform för författaren Stephen King, där besökare kan lära sig om hans verk, nyheter och kommande projekt.

##Webbplatsens design och kännetecken<br><br>

Webbplatsens design kännetecknas av en minimalistisk och informativ stil, med dämpade färger och en enkel layout. Bilder på böcker används framträdande på webbplatsen, vilket hjälper till att lyfta fram varje verk och skapa en visuell koppling till innehållet. Dessa bilder är centrala för att förstärka webbplatsens fokus på Stephen Kings böcker. Det används också subtila texturer i bakgrunden för att förstärka intrycket.

##Designens påverkan på mål och syfte<br><br>

Designen gynnar webbplatsens syfte genom att fokusera besökarens uppmärksamhet på innehållet, särskilt böckerna, och skapar en lugn, biblioteksliknande känsla.

##Framträdande designprinciper och designelement<br><br>

Designprinciper som upprepning, hierarki och enhetlighet präglar webbplatsen. Exempelvis visas böckerna i organiserade sektioner med bild och text, medan bannern använder starka färger för att skapa kontrast och fånga besökarnas uppmärksamhet. Där visas kommande böcker och datum. Generellt ger webbsidan en känsla av harmoni.

##Skillnader mellan framsidan och undersidorna<br><br>

Designprinciperna är generellt lika mellan framsidan och undersidorna, men framsidan innehåller fler färger och designinslag. På undersidor som "Dark Tower" används fler mörka färger och bilder, men grundprinciperna som upprepning och enhetlighet bibehålls.


<h2 class="website-two">2. DannyCortesNYC.com</h2>

##Webbplatsens syfte<br><br>

Webbplatsen är skapad för att visa upp konstnären Danny Cortes' miniatyrkonst och erbjuda en inblick i hans kreativa process och inspiration. 

##Webbplatsens design och kännetecken<br><br>

Webbplatsen kännetecknas av stora, framträdande bilder och hög kontrast för att skapa visuell effekt. En video som banner på huvudsidan tillför rörelse och fångar besökarens uppmärksamhet.

##Designens påverkan på mål och syfte<br><br>

Designen lyfter fram konstnärens arbete, vilket stärker varumärket och skapar en personlig koppling mellan konstnären och besökaren. Detta skapar en djupare relation mellan konstnären och hans publik.

##Framträdande designprinciper och designelement<br><br>

Hierarki används för att framhäva specifika verk med större bilder, och kontrast (t.ex. gul text mot svart bakgrund) fångar ögat. Genomskinlighet används där konstnärens bild finns i bakgrunden, och produkten i fokus. Det används också ett grid-system som organiserar produkterna i "shop"-sidan.

##Skillnader mellan framsidan och undersidorna<br><br>

Huvudsidan innehåller rörelse och större bilder, medan andra undersidor har enklare layout utan rörelse och mindre intensiva färger.


<h2 class="website-three">3. KatieOSullivanArt.com</h2>

##Webbplatsens syfte<br><br>

Denna webbplats syftar till att presentera Katie O’Sullivans konstverk och bakgrund, med fokus på att dela hennes kreativa resa och verk.

##Webbplatsens design och kännetecken<br><br>

Webbplatsen kännetecknas av många animationer i både bilder och text. Stora framträdande bilder och texter dyker upp vid scrollning, vilket skapar en dynamisk och engagerande upplevelse.  

##Designens påverkan på mål och syfte<br><br>

Designen fångar besökarens uppmärksamhet och håller intresset uppe, även om den kan upplevas som överväldigande. Bildernas framträdande roll stödjer webbplatsens mål att lyfta fram visuellt innehåll.  

##Framträdande designprinciper och designelement<br><br>

Animationer och transform-effekter används flitigt och skapar en mjuk, flödande upplevelse som leder besökaren mellan sektioner. Balans uppnås genom att placera text och bilder i symmetri, som exempelvis texter till vänster och bilder till höger på vissa sidor. Enhetlighet förstärks med konsekventa färger och rörelser, vilket ger en sammanhållen design. De stora texterna fångar effektivt uppmärksamheten, men kan påverka läsbarheten negativt för vissa användare.

##Skillnader mellan framsidan och undersidorna<br><br>

Designprinciperna är konsekventa på alla sidor, med samma färger och stora texter som skapar en enhetlig upplevelse.  

#Analys
-----------------------

Webbplatser använder designprinciper som hierarki, balans och enhetlighet för att skapa en tydlig och engagerande användarupplevelse. Hierarki framhävs genom variationer i textstorlek och bildplacering för att leda uppmärksamheten till det viktigaste. 

Balans uppnås med harmoniska arrangemang av text och bilder, medan enhetlighet i färger och typografi skapar en sammanhållen estetik. Stora bilder, animationer och kontraster används ofta för att fånga uppmärksamhet och leda användaren genom innehållet.

Studier har också visat att vissa designval, som överdriven användning av rörelse eller stora textblock, kan försämra läsbarhet och användarupplevelse i vissa sammanhang. Dessa observationer understryker hur designprinciper kan både förstärka en webbplats syfte och påverka interaktionen med användarna.

#Analys av en egen webbsida
-----------------------------

##Webbplatsens design och kännetecken<br><br>

Webbplatsen har en enkel, tydlig design som inte använder starka färger.


##Designens påverkan på mål och syfte<br><br>

Syftet med webbplatsen är att visa designprinciper och lärandemoment, vilket framgår bland annat genom användning av grid på gallerisidan och tekniksidorna. Designen skapar en harmonisk och lugn upplevelse som underlättar fokusering på innehållet, men kan uppfattas som statisk och skulle kunna förbättras genom större variation och fler designelement.


##Framträdande designprinciper och designelement<br><br>

Enhetlig design och repetition syns på tekniksidorna, där grid används effektivt. Balans uppnås genom att placera innehållsförteckningen till vänster och texten till höger. Kontrast används i navigations- och footer genom ljus text mot en mörkare bakgrundsfärg.  


##Skillnader mellan framsidan och undersidorna<br><br>

Det finns inga stora skillnader mellan framsidan och undersidorna, hela webbplatsen följer en konsekvent och enhetlig design.

##Justeringar och förbättringar<br><br>

Vid analysen av webbsidan har flera möjliga uppdateringar identifierats. Följande uppdateringar har genomförts för att förbättra designen:

Användning av 'depth' i grid-boxarna: För att skapa en 3D-känsla, har skuggor, skalning och hierarki tillämpats. De första två boxarna, "HTML" och "CSS", har justerats för att få större höjd än de övriga, vilket gör att de får mer uppmärksamhet och framhäver de tekniker som används på webbsidan. Denna justering hjälper till att fokusera användarens uppmärksamhet på de viktigaste teknikerna.

Balans: En förändring har gjorts på startsidan där en bild har placerats till vänster om texten i desktopläge. Detta skapar en bättre balans mellan text och bild, vilket gör layouten mer visuell tilltalande.

Enhetlighet i färgdesignen: En uppdatering har genomförts genom att ändra färgen på footern för att skapa en mer enhetlig design. Färgen i footern matchar nu bättre med färgen i headern, vilket bidrar till ett mer sammanhängande visuellt intryck. Repetition har implementerats genom att grid-designen används konsekvent på flera sidor.

Förbättrad kontrast och läsbarhet: För att förbättra läsbarheten har kontrasten mellan textfärgen och bakgrunden ökat. Särskilt i det mörka temat och i länkarna i grid-boxarna på teknologisidan. Större text har också använts på vissa ställen för att underlätta läsningen och göra innehållet mer tillgängligt.

Sammanfattningsvis har flera designprinciper som djup, hierarki, enhetlighet, kontrast och balans implementerats för att förbättra användarupplevelsen och det visuella intrycket på webbsidan.<br><br>
